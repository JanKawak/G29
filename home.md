# Inleiding
Wat bepaalt hoe gelukkig mensen zich voelen? Die vraag staat centraal in dit data-verhaal. Gelukkig zijn hangt niet alleen af van economische factoren zoals inkomen of werkgelegenheid. Ook maatschappelijke structuren en culturele invloeden spelen een grote rol. In dit project onderzoeken we vanuit twee verschillende perspectieven hoe beleid en cultuur samenhangen met nationaal geluk, sociaal gedrag en mentale gezondheid.

**Perspectief 1**: Investeer méér in persoon-gerichte sociale hulpdiensten
Sociale hulpdiensten, zoals thuiszorg, GGZ-teams of re-integratiecoaches, dragen direct bij aan het welzijn van mensen. In dit perspectief tonen we aan dat landen die relatief veel investeren in dergelijke in-natura hulpdiensten, gemiddeld hogere geluksscores laten zien. We gebruiken meerdere visualisaties om de sterke positieve samenhang tussen hulpdiensten, nationaal geluk en mentale gezondheid in kaart te brengen.

**Perspectief 2**: Vrijheid, politiek en geluk: hoe culturele factoren ons welzijn beïnvloeden
Naast materiële factoren zijn ook culturele invloeden bepalend voor het welzijn. In dit perspectief verkennen we de relatie tussen vrijheid, politieke betrokkenheid en sociaal gedrag, zoals alcoholgebruik. We laten zien dat in landen waar mensen meer vrijheid ervaren en politiek minder dominant is, het gemiddelde geluksniveau hoger ligt. Ook ontspanning en sociaal gedrag blijken hierin een rol te spelen.

Met behulp van interactieve en statische visualisaties presenteren we op een toegankelijke manier hoe zowel beleid als cultuur van invloed zijn op het welzijn van samenlevingen. De gebruikte data komen uit internationale bronnen en de analyse focust op de periode rond 2012, voor zover er volledige gegevens beschikbaar zijn. Zo willen we beleidsmakers, onderzoekers en geïnteresseerden inzicht geven in de factoren die bijdragen aan meer geluk en welzijn wereldwijd.

---

**Inhoud:**

- [Preprocessing](preprocessing.md)  
- [Perspectief 1](perspectief_1.ipynb)  
- [Perspectief 2](perspectief_2.ipynb)  
- [Conclusie](conclusie.md)  
- [Samenwerking](samenwerking.md)
